Huvudsaklig målgrupp:
~Jag tänker mig att vår huvudsakliga spelare kommer vara en ung man, troligtvis i 25-35års ålder. Troligtvis har denne en familj, jobb, barn men har alltid gillat spel och letar efter något att göra i några minuter precis när han kommit hem antingen innan eller efter kvällsmat med familjen. 

Hans krav är därför att det ska finnas naturliga tillfällen att avsluta en omgång på, att det ska gå att avbryta med korta intervaller för att t.ex. byta blöjor på barnet eller för att hantera lille Benjamin på 2 år som vill prata med sin pappa.

Han vill även kunna avsluta spelet och fortsätta ungefär där han var tidigare eftersom han beräknar att kunna spela ungefär 30min varje dag. Detta gör att han inte vill börja om från början varje gång han startar spelet.

